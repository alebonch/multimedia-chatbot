Ingresso galleria n°22. Anni 1915-18
Nella seconda metà del XIX secolo iniziò, in Toscana, a svilupparsi l'industria mineraria del mercurio. 
Fu così ripresa, sul Monte Amiata, l'attività di estrazione del mercurio e del cinabro, abbandonata da secoli. Ciò comportò, ovviamente, un grande fermento: si costituirono nuove Società e vennero alla luce nuove attività sulla Montagna, alla ricerca, in diverse zone, di nuovi giacimenti di cinabro da sfruttare. Il più importante fu individuato in località Le Lame, così il 20 giugno 1897 fu fondata a Livorno la Società Anonima delle Miniere del Monte Amiata che nell'agosto dello stesso anno avviò la costruzione dello stabilimento metallurgico. 
Durante i primi anni, la miniera fu in continuo fermento: furono acquistati terreni, aperte nuove gallerie e costruiti nuovi impianti all'avanguardia. Aumentò quindi anche il numero di minatori impiegati negli impianti, ciò portò un forte incremento di produzione.
Gli impianti di estrazione e di trasformazione furono costantemente adeguati alle nuove tecnologie e l'attività proseguì in costante crescita fino al 1930, anno in cui, con la forte crisi economica mondiale rese praticamente impossibile la gestione economica degli impianti minerari. Così, nel 1932, la Società Anonima delle Miniere chiese di cessare l'attività, e la domanda fu accolta ed accettata dal Ministero dell'Industria. Il personale venne drasticamente ridotto e rimase operativo soltanto il personale di manutenzione di impianti e gallerie.
Il salvataggio economico della Miniera avvenne nel 1936 grazie all'IRI, ma dal 1944, a causa della guerra, la produzione fu dimezzata anche a causa di ingenti danni subiti dagli impianti.
Dalla fine del Secondo Conflitto Mondiale fino alla fine degli anni ‘50, l'attività mineraria ebbe un andamento altalenante, finché la Crisi del Mercurio tra 1969/1970 (dovuta alla consapevolezza degli effetti inquinanti del materiale) non diede un definitivo blocco alla prosecuzione del lavoro in miniera. Da questo periodo scaturirono enormi difficoltà per gli operai, per i quali la Miniera, per molti decenni era stata l'unica fonte di lavoro. Così l'intero bacino metallifero del Monte Amiata, nonostante scioperi e rivendicazioni, cessò definitivamente la propria attività nel 1972.

Date: 1915-1918
Type of object: foto d'epoca
Measurement: Unknown
Maker: Unknown
Materials and techniques: Fotografia analogica in bianco e nero
Subject: I dirigenti della miniera davanti all'ingresso di una delle gallerie
Location: Archivio Storico del Parco Museo Minerario di Abbadia San Salvatore
Link: www.museisenesi.org https://www.museominerario.it/2018/